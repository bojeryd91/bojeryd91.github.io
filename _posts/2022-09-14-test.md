---
title: 'My macro-finance glossary'
date: 2020-08-13 00:00:00
excerpt: This is my ongoing project to collect a glossary of words and concepts used in macro-finance, *which I keep on forgetting*...
published: false
---

This is a test page that should be hidden.

Diskussionen om reavinstskatten har stigit upp till ytan igen, och det är precis samma vanliga resonemang: "Sveriges bostadsmarknad är för trögrörlig. Unga som bildar familj bor för trångt samtidigt som det finns gamla människor som bor i stora hus. De flyttar inte ut för att de då måste betala reavinstskatt. Därför måste vi sänka den."

Det finns flera problem med detta resonemang. Först, som Daniel Waldenström visar på Ekonomistas [länk](https://ekonomistas.se/2017/11/15/myten-om-den-ororliga-bostadsmarknaden/) så är inte den svenska bostadsmarknaden trögrörlig relativt andra länder. Samma gäller flyttkostnander, de är relativt låga.

Han visar även att totalt antal flyttar inte påverkas av förändringar i reavinstskatten. (Se länken ovan; den diskuterar även svårigheten i att identifiera en eventuell effekt.)

Den andra poängen jag vill lägga till resonemanget av proponenter av sänkta reavinstskatter är antagandet att gamla i stora hus bor kvar mot sin vilja, p.g.a. sänkt reavinstskatt.

När jag ifrågasatt detta påstående har det enda belägg som framförst varit Stockholms Handelskammares rapport "Sänkt reavinstskatt ökar rörligheten på Stockholms bostadsmarknad" [länk](https://docplayer.se/1143374-Sankt-reavinstskatt-okar-rorligheten-pa-stockholms-bostadsmarknad.html) där de skriver

>Av dem som bor i villor, radhus eller bostadsrätter är det 14 procent av invånarna som skulle flytta om reavinstskatten var betydligt lägre än i dag. Det motsvarar 43 000 bostäder som teoretiskt sett skulle kunna komma ut till försäljning på marknaden.


Siffran 43 000 bostäder är det som säljs in i förordet. Problemet är följande: Endast 5% av de svarande som var mellan 75 och 84 år svarar att de skulle flytta om reavinstskatten sänktes. Och bland den näst äldsta gruppen 55--74 år, skulle endast 13% välja att flytta.
